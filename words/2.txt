Gratis
OMGAAN
MET VERLIES
als een dierbare
is overleden
Vroeg of laat maken we allemaal mee dat een
dierbare overlijdt. Het verdriet daarover kan zo
overweldigend zijn, dat je soms echt niet meer
weet wat je met jezelf aan moet. Hoewel iedereen
op zijn eigen manier rouwt, zijn er wel manieren
om te voorkomen dat je helemaal geblokkeerd
raakt. Dat kan allerlei psychische problemen
geven, en die kun je er zeker niet bij hebben.
Gezond rouwen betekent vooral dat je je
durft open te stellen voor wat het verlies met
je doet. Het houdt ook in dat je zelf actief
met het verlies leert omgaan. Want verdriet
verliest niet vanzelf zijn scherpe kantjes: een
emotionele wond geneest niet door tijd, zoals
vroeger werd aangenomen, maar door de
zorg die je eraan besteedt. Daarom spreken
moderne rouwdeskundigen over ‘rouwtaken’:
je kunt zelf – met hulp van de mensen om je
heen – actief voorkomen dat je vastloopt in
je verdriet. Wetenschappers onderscheiden
vier belangrijke rouwtaken die (in wisselende
volgorde) om aandacht vragen. In dit e-book
helpen we je deze taken vorm te geven – op je
eigen, persoonlijke manier.
Rouwtaak 1
04 Je verlies onder ogen zien
06 Oefening: schrijf over je verlies
Rouwtaak 2
08 De pijn van het verlies voelen
11 Oefening: gevoelens ervaren
Rouwtaak 3
15 Je aanpassen aan de nieuwe
situatie
17 Oefening: rollen herverdelen
Rouwtaak 4
19 Je dierbare herdenken en weer
leren genieten
22 Oefening: 7 manieren om te
herdenken
Inhoud
EEN EMOTIONELE
WOND GENEEST
door er zorg aan
te besteden
Je verlies onder
ogen zien
1
Je kunt zo verdoofd zijn door de schok
van iemands heengaan, dat niet helemaal
tot je doordringt dat de ander er echt
niet meer is. Sommige mensen schieten
in de ontkenning, bijvoorbeeld door zijn
of haar kamer helemaal intact te laten.
Anderen ruimen juist alles op om er maar
niet mee te worden geconfronteerd.
Maar om goed te kunnen rouwen, is het
belangrijk de harde realiteit volledig tot
je te laten doordringen, hoe moeilijk dat
ook is: je dierbare leeft niet meer. Pas als
het je lukt dat onder ogen te zien, kan
SOMS DUURT HET EEN TIJD
VOOR JE HART ACCEPTEERT WAT
JE HOOFD AL WEET
Als een dierbare overlijdt, voelt dat in het begin
vaak heel onwerkelijk. Net was diegene hier nog
en vanaf nu nooit meer? Dat kán gewoonweg
niet, gaat door je heen.
OEFENING 1
Schrijf over je verlies
Schrijf een kort verhaal over hoe je dierbare is
overleden en wat daaromheen allemaal gebeurde.
De volgende vragen kunnen je hierbij helpen:
Hoe waren de omstandigheden rond het overlijden?
Heb je je erop kunnen voorbereiden of was het
onverwachts?
het rouwproces beginnen. En dat is nodig,
want anders raak je geblokkeerd in je
rouw, zegt rouwdeskundige Manu Keirse.
Maar forceer jezelf ook weer niet, soms
duurt het gewoon een tijd voor je hart
accepteert wat je hoofd al weet. Bij de een
gaat dit langzamer dan bij de ander en je
mag best mild zijn voor jezelf. Het kan
fijn zijn een tijdje in ontkenning te leven:
dan hoef je niet alle heftige emoties in één
keer te ervaren. Als je op den duur maar
wel de realiteit gaat toelaten. De volgende
oefening kan je daarbij op weg helpen.
Waaraan is je dierbare uiteindelijk overleden?
Hoe is je dierbare heengegaan?
Heeft je dierbare nog laatste woorden geuit?
Heb je na het overlijden nog fysiek afscheid
genomen? Bijvoorbeeld door naar de opbaring te
gaan? Hoe was dat?
Hoe kijk je terug op de uitvaart?
Herlees je verhaal regelmatig – de herhaling helpt
je de realiteit van het verlies onder ogen te zien.
Houd je niet van schrijven? Zoek dan een vertrouwd
persoon die je dit soort vragen kan stellen.
Belangrijk is dat diegene open naar je luistert. En
vertel je verhaal gerust meerdere keren als je daar
behoefte aan hebt.
‘EEN OVERLEDEN DIERBARE
HOEF JE NIET LOS TE LATEN,
JE MOET HEM ANDERS
VASTHOUDEN.’ // Manu Keirse
2
De pijn van het
verlies voelen
Pijn ervaren doen we niet graag. We lopen
er liever voor weg, bijvoorbeeld door hard te
gaan werken of een ander te troosten. Dat
is heel begrijpelijk, maar het is beter om pijn
niet steeds weg te drukken. Vroeg of laat
komt al dat verdriet namelijk toch op de een
of andere manier naar buiten.
‘Als je het diepste verdriet in je leven
niet kunt nemen, kun je ook het geluk
niet meer nemen,’ zegt de bekende
rouwtherapeut Riet Fiddelaers-Jaspers.
Maar je openstellen voor de pijn is niet
gemakkelijk. Een gedachte die je daarbij
kan helpen, is dat het heel normaal is
om je zo naar te voelen: rouw is nu
eenmaal onlosmakelijk verbonden met
ons vermogen om lief te hebben.
Tekenend voor rouwgevoelens is dat
ze onverwacht hevig opkomen. Je ziet
toevallig iets wat je aan de overledene
doet denken, en ineens voel je weer het
2
intense verdriet.
Rouw gaat overigens niet alleen maar
over huilen en verdriet; iedereen maakt
zijn eigen rouwproces door. Je kunt je
bijvoorbeeld ook opstandig, kwaad of
schuldig voelen, concentratieproblemen
hebben, hondsmoe zijn, verkrampte
spieren hebben of een constante brok in
je keel voelen. Allemaal niet fijn, maar
als je beseft dat het erbij hoort, geef je
jezelf toestemming om het te mogen
ervaren. Je rouwgevoelens krijgen dan
de ruimte die ze vragen en uiteindelijk
zal dat je goed doen.
Maar pijnig jezelf ook weer niet te veel,
want rouwen is enorm uitputtend. Gun
jezelf gerust af en toe een pauze van
de pijn. Kijk een mooie serie, ontspan
in de sauna, of geniet van een heerlijk
weekendje weg.
ROUWGEVOELENS DE RUIMTE
GEVEN DIE ZE VRAGEN, ZAL JE
UITEINDELIJK GOED DOEN
OEFENING 2
Gevoelens ervaren
1 Herkennen
Richt de aandacht op jezelf. Analyseer hierbij niet
alleen je gedachten, maar ook je lichaam.
Hoe voel je je?
Hulpvragen: Is het vooral een gevoel waarin veel
energie zit, zoals boosheid? Of eerder een gevoel
met weinig energie, zoals verdriet?
2 Begrijpen
Vraag jezelf af: waarom voel ik dit nu?
Hulpvragen: wat was de aanleiding waardoor het
gevoel opkwam? Heeft het misschien iets te maken
met wat de overledene voor je betekende?
3 Labelen
Probeer een woord te vinden dat zo precies
mogelijk de lading van de emotie dekt. Zoek
verder dan algemene termen als ‘verdrietig’,
‘boos’ of ‘schuldig’ – hoe exacter je het gevoel
kunt benoemen, hoe beter je het kunt ervaren.
Bijvoorbeeld: in plaats van ‘verdrietig’ zijn woorden
als ‘verloren’, ‘alleen’ of ‘wanhopig’ preciezer.
4 Uiten
Het uiten van rouwgevoelens is goed voor je
rouwproces. Benader iemand waarvan je weet dat
die goed kan luisteren, zonder meteen met allerlei
adviezen te komen. Weet je niet zo snel iemand,
dan kun je je gevoelens ook opschrijven.
5 Reguleren
Bedenk 3 manieren om er goed mee om te gaan.
1
2
3
Voorbeelden:
• Even een paar keer diep ademhalen om je
lichaam en geest te kalmeren.
• Tegen jezelf zeggen dat je goed bezig bent door
je gevoelens de ruimte te geven.
‘Je aanpassen aan een leven zonder je dierbare
betekent niet dat je diegene moet loslaten,’ zegt
rouwdeskundige Manu Keirse. ‘Het gaat er niet om
het verlies te verwerken, maar het te overleven.’
3
Je aanpassen
aan de nieuwe
situatie
Door het verlies van je dierbare verandert
er veel in je leven. Misschien kun je
bepaalde zorgen niet meer delen, moet
je zelf ineens de financiën doen, kun je
niet meer samen naar feestjes ¬– en zo
zijn er nog duizend dingen zijn waar je
tegenaan kunt lopen. Ook al is het enige
wat je wilt dat de ander terugkomt, toch
zal je nieuwe vaardigheden moeten leren
en oplossingen moeten bedenken voor de
invulling van de rollen die de overledene
in je leven vervulde.
‘Wie rouwt, komt in een onbekend
landschap terecht waar ieder zijn eigen
weg moet zoeken,’ zegt rouwtherapeut
Riet Fiddelaers-Jaspers. ‘Er is niet één
route door dat landschap; er zijn er vele.’
Want misschien is voor jou wel een van de
lastigste dingen dat je eigen rol verandert
‘WIE ROUWT, KOMT IN EEN ONBEKEND
LANDSCHAP TERECHT WAAR IEDER
ZIJN EIGEN WEG MOET ZOEKEN’
// rouwtherapeut Riet Fiddelaers-Jaspers
door het overlijden van de ander. Het
kan een heel proces zijn om uit te vinden
wie je bent zonder hem of haar. Als je
bijvoorbeeld vooral moeder was, wie ben
je dan nadat je kind is gestorven?
Uiteindelijk krijgt je leven steeds meer een
nieuwe invulling. Dat betekent niet dat je
de overledene achter je laat, maar juist een
plek geeft in je hart. Dat kun je doen door
na te gaan waarmee de ander je allemaal
heeft gevormd en geraakt. Deze dingen
zullen altijd onlosmakelijk onderdeel van
jou blijven uitmaken, ook al is de ander er
fysiek niet meer. Je leest er meer over bij
de volgende rouwtaak.
OEFENING 3
Rollen herverdelen
Ga op een rustige plek zitten met pen en papier
bij de hand en denk aan je overleden dierbare.
Welke rollen vervulde diegene allemaal in je leven?
Luisterde hij naar je als je ergens mee zat? Hielp zij
je met klusjes in huis? Deed hij de financiën? Schrijf
alle specifieke rollen onder elkaar op.
Bedenk vervolgens hoe je die rollen opnieuw
invulling kunt geven en welke concrete eerste
stap je daarin gaat zetten. Je opgeven voor een
gespreksgroep of een boekhoudcursus misschien?
Je handige buurman vragen dat rolgordijn op te
hangen? Die fijne vriendin meevragen naar Kreta?
Rol Eerste stap
4Je dierbare
herdenken & weer
leren genieten
Rouwen betekent niet dat de band met
de overledene eindigt, maar dat je diegene
op een andere manier een plek geeft in je
leven. Die plek kun je bewust creëren door
je herinneringen goed te bewaren: in je
hart zal de ander er dan altijd zijn. Zolang
je regelmatig blijft herdenken, kun je altijd
terugvallen op het veilige, gehechte gevoel
dat je bij de ander had. Dat helpt je de
toekomst met een gerust gevoel tegemoet
te kunnen treden.
Je kunt van alles doen om de relatie met de
overledene levend te houden. Bijvoorbeeld
een project afmaken dat diegene nog niet
had voltooid. Of de waarden waar diegene
voor stond in ere houden, zoals je voorne-
men net zo moedig en hulpvaardig te zijn.
Je kunt ook bepaalde voorwerpen die je
verbonden doen voelen met de overledene,
een speciaal plekje geven – foto’s, sieraden,
HERDENKEN IS MEER DAN
ALLEEN VERDRIET VOELEN, HET
IS VOORAL OOK HET KOESTEREN
gereedschap, noem maar op. Of je maakt
een speciale playlist die je regelmatig
beluistert. Ook het aan anderen vertellen
over wie de overledene was, houdt diegene
levend. Door diens naam af en toe in
gesprekken te laten vallen, neem je hem
of haar op een natuurlijke manier op in je
dagelijks leven.
Bedenk dat herdenken meer is dan alleen
verdriet voelen, het is vooral ook het
koesteren van wat de ander allemaal
voor je heeft betekend en dankbaarheid
voelen voor alle waardevolle momenten
die je voor altijd als een schatkist met je
meedraagt. Zo houd je een band voor het
leven en kun je tegelijkertijd ook verder
met de dingen die je belangrijk vindt en
waarvan je graag geniet.
‘DE MENS VAN WIE JE HOUDT,
IS NIET MEER DAAR WAAR HIJ WAS,
MAAR OVERAL WAAR JIJ BENT EN
HEM GEDENKT’
// Aurelius Augustinus
OEFENING 4
7 manieren om te
herdenken
Kies een manier die bij je past. Je kunt natuurlijk
ook iets heel anders verzinnen of meerdere ma-
nieren kiezen.
1. Maak een herdenkingsplek. Een hoekje met
een foto, een geliefd voorwerp, een kaars. Geef de
urn een bijzondere plek of begraaf de as en plant er
een boom op. Zet een bankje in de tuin neer om op
te zitten en aan die persoon te denken.
2 Geef een herdenkingsetentje op de sterfdag.
Kleed het aan met herinneringen aan die persoon,
bijvoorbeeld met zijn of haar lievelingsbloemen,
lievelingsgerechten en foto’s. Lees op de avond
zelf een gedicht voor, deel een herinnering of vraag
iedereen iets te delen over die persoon.
3 Doe iets wat de overledene graag deed. Ga
naar een plek waar de ander veel kwam. Speel met
z’n allen het gezelschapsspel waarvan hij of zij zo
genoot. Ga naar zijn of haar favoriete restaurant.
3
2
1
Kijk naar de zonsondergang. Bak een taart zoals je
oma altijd deed. Of ga iets doen dat de overledene
nog graag had willen doen, maar wat er niet van is
gekomen. Bijvoorbeeld een bepaald land bezoeken
of een voorstelling zien. Zet je in voor een goed
doel dat de ander belangrijk vond.
4 Bezoek een herdenkingsbijeenkomst,
bijvoorbeeld Allerzielen Alom: sfeervol verlichte
begraafplaatsen en uitvaartcentra waar ’s avonds
mensen bijeenkomen om hun dierbaren te herden-
ken. Zo ervaar je dat je niet alleen staat in je verdriet.
5 Draag iets bij je van de overledene. Je kunt
de as laten verwerken in een juweel of een sieraad
van de overledene bij je dragen. Of gebruik een
favoriet voorwerp. Timmer met de hamer van je
vader, roer in de soep met de pollepel van je oma,
laat je verwarmen door de sjaal van je vriendin.
5
‘DOOR TE HERDENKEN, KUN JE
IETS MET HET VERDRIET DOEN.’
// Joanna Wotjkowiak
4
Meer weten over omgaan met verlies?
Spreekt de aanpak in dit e-book je aan en wil je
graag meer weten over wat verlies en verdriet met
je doen, hoe je ermee kunt leren omgaan en ook
hoe je anderen kunt bijstaan? Lees dan het prachtige
standaardwerk Helpen bij verlies en
verdriet van rouwdeskundige Manu
Keirse. Je krijgt het boek t.w.v. € 19,99
nu cadeau van Psychologie Magazine
als je een abonnement afsluit.
6 Houd de herinnering levendig. Maak een boek
met foto’s en herinneringen. Verzamel foto’s, vraag
aan mensen die de overledene kenden om een
dierbare herinnering op te schrijven. Noem hem of
haar op belangrijke momenten, zoals in een speech
op een bruiloft.
7 Noteer sterfdata op de kalender en laat de
andere nabestaanden iets horen op deze dag.
Rouwdeskundige Manu Keirse: ‘Dit zijn vaak
momenten waarop de familie intens terugdenkt aan
de overledene. Door een kaartje te sturen of iemand
op te bellen, laat je ze voelen dat je in gedachten bij
hen bent in hun gemis, ook nog na lange tijd.’
7
6
Als je behoefte hebt aan meer begeleiding
in het leren omgaan met je verlies, dan is een
rouwcoach misschien iets voor je.
Zo iemand helpt je de wegen te bewandelen
die je in je eentje misschien te moeilijk
vindt. Op coachfinder.nl/rouwcoach vind je
betrouwbare rouwcoaches die kunnen helpen.
Een kennismakingsgesprek is altijd gratis.
Samenstelling: Edwin Oden, vormgeving: Jolien Dorgelo
Dit e-book is gebaseerd op fragmenten uit artikelen die eerder in Psychologie Magazine
zijn verschenen en het boek Helpen bij verlies en verdriet van Manu Keirse (Lannoo).
